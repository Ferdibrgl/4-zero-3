---
title: "Metaverse’deki Siber Güvenlik Tehditleri"
seoTitle: "Metaverse"
seoDescription: "Metaverse cybersecurity"
datePublished: Tue Jan 24 2023 20:34:35 GMT+0000 (Coordinated Universal Time)
cuid: cldap4fn6000109jw22fp7j0n
slug: metaversedeki-siber-guvenlik-tehditleri
cover: https://cdn.hashnode.com/res/hashnode/image/upload/v1674592334083/00a59bf6-c625-4c45-9174-3067252f2133.jpeg
ogImage: https://cdn.hashnode.com/res/hashnode/image/upload/v1674592452609/5486c3ca-c06a-42e7-8ffb-5c21411421b7.jpeg
tags: metaverse

---


Metaverse
Çevrim içi yaşamı büyük bir değişime sürükleyeceği düşünülen metaverse, daha şimdiden dijital statükonun aynı kalmayacağına dair önemli işaretlere sahip. Bu göstergelerin başında ise Mark Zuckerberg’in Facebook’u Meta olarak adlandırması bulunur. Tüm bunların yanında Microsoft’un ünlü oyun firması Activision Blizzard’ı 70 milyar dolara satın alması, Ralph Lauren’in de sanal giysi ve aksesuar üretimine başlaması metaverse’ün ayak sesleri olarak yorumlanır.

Öte yandan metaverse hakkında ortaya çıkan en önemli endişelerden biri, siber saldırılardır. İnsanların yaşamını yönlendiren çoğu teknolojide olduğu gibi bilgisayar korsanlarının metaverse’ü de kendi avantajları için kullanmanın ve bu platform için kimlik avı saldırıları başlatmanın yollarını bulacak gibi görünüyor. Peki, hem teknoloji hem de ticaret dünyasında kayda değer gelişmeler oluşturan metaverse nedir ve buna bağlı olası güvenlik endişeleri nelerdir? Gelin yakında hayatınıza girecek olan yeni dijital evrene ve olası siber güvenlik tehditlerine yakından bakalım.

Metaverse Nedir?
Metaverse, dijital dünyaca sürükleyici bir deneyim sunmak için sanal ve artırılmış gerçeklik kavramları üzerine kurulan internet dünyasının en yeni web sürümüdür. Diğer bir ifadeyle bu evren çevrim içi avatar oluşturarak oyun oynayabileceğiniz, eğitim alabileceğiniz, alışveriş yapabileceğiniz ve sosyalleşebileceğiniz bir platformdur. Bu dijital evrenin çıkış amacı ise fiziksel dünyamıza bir alternatif oluşturmaktır. Üstelik metaverse’de, dünyadaki gibi coğrafi mesafeler, kısıtlamalar ve çeşitli engellerin yer almayacak olması birçok kişiyi heyecanlandıran detaylardan bazılarıdır.

Bireysel olarak video, oyun ve alışveriş gibi amaçlarla yoğun olarak kullanılması planlanan metaverse profesyonel açıdan da çekici avantajlar sunar. Metaverse ile şirketlerin, etkileşim düzeyi yüksek toplantılar, sunumlar ve etkileyici beyin fırtınası oturumları yapmaları hedeflenir. Ayrıca kurumsal çalışanların, dünyanın herhangi bir noktasında birbirleriyle kolayca iletişim kurabilecekleri araçlara sahip olmaları da öngörülen yenilikler arasında bulunur.

Ancak yukarıdaki tüm bu cazip özelliklerin bir tek dezavantajı bulunmaktadır. Dijital güvenlik uzmanları, metaverse’ün hâlihazırda var olan çevrim içi siber tehditleri daha da artıracağını belirtmektedir. Ayrıca bu konuda tecrübeli olan pek çok kişi, mevcut sorunların yanında yeni tehditlerin de ortaya çıkma ihtimalinin yüksek olduğu görüşündedir. Metaverse için yatırım yapan dünyaca ünlü şirketler arasında Mart 2022'de yapılan bir ankete göre, işletmelerin yüzde 38'inden fazlası yeni dijital ortamdaki siber güvenlik konusunda oldukça endişe duymaktadır. Ayrıca ankete katılanların dörtte biri, metaverse'ün uzun süreli bir eğilim olduğundan şüphe etmektedir (1). Uzmanlar, yeni web sürümü olarak lanse edilen dijital evrendeki olası siber güvenlik tehditleri konusunda hem bireysel hem de kurumsal kullanıcıları uyarırken ortaya çıkacak mali zarar tablosuna da dikkat çekmektedir. 

Metaverse’de Gerçekleşebilecek Olası Siber Saldırılar
Metaverse yapısı itibarıyla yepyeni olasılıklara ve daha önce düşünülmemiş gerçekliklere kapı aralarken sayısız riski de beraberinde getirir. Bu evrende de tıpkı diğer dijital platformlarda olduğu gibi hesap bilgileri, şifreler ve dijital varlıklar söz konusu olacaktır. Tüm bunlar ise sanal ortamdaki hacker’ların metaverse’deki bu araçları kötü niyetli olarak kullanabilecekleri anlamına gelebilir. Her geçen gün gelişen teknolojiye ayak uyduran bilgisayar korsanları, yapay zekâ ve makine öğrenimi gibi üst düzey yöntemlerle sanal ortamda tehlike saçma potansiyeline sahiptir. İşte bu yeni dijital evrende gerçekleşmesi muhtemel bazı siber tehditler…

Kimlik Avı Saldırıları
Metaverse, yapısı gereği her kullanıcının kendisi için oluşturduğu dijital avatarla çalışacak şekilde tasarlanmıştır. Tabii ki bu avatarın benzersiz ve güvenli olması öncelikler arasındadır. Tasarıma göre, avatarın temsil ettiği gerçek kişinin kişisel bilgileri ve önemli banka bilgileri sistemde alışveriş yapmak, oyun oynamak, NFT veya sağlık hizmeti almak için kullanılır. Bu da bilgisayar korsanlarının, çeşitli yazılımlar aracılığıyla avatarınıza erişmesi, tüm kişisel ve finansal bilgilerinizin ele geçirilmesi riskini doğurur. Ayrıca hacker’lar, sanal ortamda avatarınızın kontrolünü ele geçirerek ilişkilerinizi ve itibarınızı zedeleyebilecek eylemler yapabilir.

Kripto Paralar ve NFT’ler
Metaverse’ün; kripto para birimleri, çeşitli token’lar ve NFT’ler ile çalışması hedeflenir. Bu dijital varlıkların tıpkı çeşitli online platformlarda olduğu gibi meta dünyada da biriktirilmesi, takas edilmesi ve kullanılması mümkündür. Bu durum da hacker’ların dijital varlıklara saldırmasını ve önemli varlıkları ele geçirmesine neden olabilir.

Şifreler
Yeni dijital evren üzerinde yaşayacağınız pek çok deneyim NFT’ler ve kripto para birimleri aracılığıyla doğrulanır. Ancak tüm bunlar da yine geleneksel hesaplar ve parolalar ile kontrol altına alınır. Şifre çalma yöntemi ile kripto paraların ve dijital varlıkların yeni sahibi gibi davranan siber saldırganlar, tehlike dolu kimlik avı saldırılarına yol açabilme potansiyeline sahiptir.
